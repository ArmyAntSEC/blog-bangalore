+++
title = 'Vardags November'
date = 2022-12-04T00:00:00+00:00
draft = false
featured_image = "IMG_3590.jpeg"
+++



 Så har kalendermånaden December börjat och Vardags-November lider mot sitt slut. Efter Äventyrs-Oktober som helt klart blev lite för mycket av det goda (Vilket bitvis var underbart) så var det både skönt och nödvändigt med lite vardag.
 



 Första helgen började med ett besök i Lalbagh Botanical Garden. Den är mest känd för sina blomsterbyggen, men just nu var det lite ”mellan byggen” så det blev mest en promenad runt på lite gräsmattor. Men ett nedhugget eukalyptusträd blev i alla fall en bra rast- och lekplats.
 




![](IMG_3590.jpeg)


![](IMG_3581.jpeg)


![](IMG_3591-1.jpeg)


![](IMG_4383.jpeg)




 {{< vimeo 777758503 >}}
 






 Veckan efter så bjöd Nils klass på en jätteöverraskning. Vi hade fått inbjudan till en uppvisning som de skulle göra, och till oss föräldrars stora frustration så hade det kommit ett antal önskemål om att barnen skulle ha med sig en det ena och än det andra till skolan, varav många saker inte var helt lätta att få tag på.
 



 Jag håller kvar vid tanken om att det viktiga är att lärare kan kommunicera med barn. Att ingen lärare våra barn haft hittills varit bra på att kommunicera med vuxna, det är väl bara så det är.
 



 Men väl på plats så förstod vi. Det var en dans- sång och teateruppvisning som gick igenom ett halvdussin viktiga historiska händelser i Karnatakas historia (Karnataka är den delstat vi bor i och den är jämförbar med Frankrike i befolkning). De flesta av dem gick ut på ett någon kvinna, personligen eller som regent, försvarade sig mot inkräktare.
 




 {{< vimeo 777758522 >}}
 



 {{< vimeo 777758529 >}}
 



 {{< vimeo 777758557 >}}
 



 {{< vimeo 777758576 >}}
 


![](IMG_3603-1.jpg)


 Näste evenemang var ett insamlingslopp för jämställdhet som högstadiet arrangerade. Med en nästan amerikansk paranoia för att någon skall bli sjuk eller på något sätt känna minsta obekvämhet så hade de saftkontroll var 500de meter. Men det var skönt att få sträcka på benen lite i det ganska trivsamma bostadskvarteren som ligger bakom skolan. Och självklart fick alla medaljer.
 




![](IMG_4419.jpeg)


![](IMG_4407.jpeg)


![](IMG_4418.jpeg)


![](IMG_4410.jpeg)


![](IMG_4404.jpeg)


![](b41b517e-f7d6-4a01-b9ae-24a282dbd302-1.jpg)



 Sedan hade vi ett födelsedagsbarn i familjen, så vi fick prova på att ordna Indiskt barnkalas. Efter mycket letande så hittade vi en restaurang i utkanten av Bangalore som hade en stor och välvårdad gräsmatta utanför. Perfekt plats för ett barnkalas som annars hålls på vanliga restauranger här och blir inte mer en lite högljudda. Pizza och pommes till lunch och lekarna Under hökens alla vingar kom, Banankull och Abra-scount-klassikern Snappa näsduk gjorde dagen till en succé.
 



 I Indien har man dessutom traditionen av return gifts. Man tackar sina gäster för att de kommer genom att ge dem en liten gåva tillbaka. Så det blir ett väldigt presentande fram och tillbaka.
 




![](IMG_3613-2.jpeg)


![](4b9da61e-771d-4c89-a9de-0839a4827bdc-1.jpg)


![](e774047d-3824-4e1f-8abb-ef870b98322b-1.jpg)


![](7b3d1990-d429-4e8f-9b6e-19a8da516877-1.jpg)



 En av presenterna var en experimentlåda med massa roliga kemiska experiment. Alla ingredienser i lådan var dessutom livsmedelsklassade (Även om de inte rekommenderade att man åt av gelekristallpulvret).
 



![](IMG_3678.jpeg)


 Och så avslutades det hela med första advent. Vi bakade pepparkakor, hade adventsfika hemma hos en Ingegerd som bott här i många årtionden, och besökte St Marks Cathedral. Den kyrkan har en tydligt modern Lutheransk stil och slog på stort med ett flera timmar långt körprogram med halvdussinet körer. Namnet på denna helg här är ”Festival och Peace” som jag tycker är lite skarpare än det ganska anonyma ”första advent”. Med trötta barn så stannade vi bara en dryg timme, men det var jättetrevligt ändå.
 




![](IMG_4437-1.jpeg)


![](62B90B53-2B63-4A15-A2F6-703D37B4F97A-1.jpg)


![](IMG_4439.jpeg)


![](IMG_3680-1.jpeg)


![](IMG_3683.jpeg)



 Och så avslutar jag med ett litet klipp från julavslutningsfesten på kontoret. En lek som blivit viral på någon av de där plattformarna, och som med lite lätt polering av reglerna nog kan bli en riktigt kul och seriös tävlingslek.
 




 {{< vimeo 777758587 >}}
 


 På Fredag är det julavslutning i skolan och på Söndag så åker vi till Goa för att vara där i nästa två och en halv vecka. Det kommer kännas bra efter en ganska intensiv höst….
 


## PS



 Jag behövde bara slänga med denna solblekta gamla bild som sitter på gymmet vi går till. Det lämnas som en övning åt läsaren att lista alla de normbrott som den visar exempel på.
 



![](IMG_3620-2-edited-scaled.jpeg)


